<section>
	<strong>CRUD</strong> – od ang. create, read, update and delete (pol. utwórz, odczytaj, aktualizuj i usuń) - cztery podstawowe funkcje w aplikacjach korzystających z pamięci trwałej, które umożliwiają zarządzanie nią. Niekiedy litera R jest rozwijana jako retrieve (pobierz) zamiast read (odczytaj). Czasem również litera D jest rozwijana jako destroy (zniszcz) zamiast delete (usuń). Skrót ten jest czasem również używany do opisania działań dotyczących oglądania, szukania i zmieniania informacji, często w stosunku do dokumentów elektronicznych.
</section>